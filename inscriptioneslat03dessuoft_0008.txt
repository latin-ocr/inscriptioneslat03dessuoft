IV Praefatio.

poris vel descriptorum culpa corruptae, illas praetuli. Sed tamen
etiam in inscriptionum frustulis et in inscriptionibus neglegenter de-
scriptis saepe latent res memorabiles et diligentia studiosorum dignae;
moneo igitur eos quibus haec studia aliquando cordi erunt, ut haec
et similia a me omissa non solum non neglegant, sed in Corporis
inscriptionum Latinarum voluminibus et in reliquis inscriptionum
editionibus curiose anquirant.

Praecipua cura a me adhibita est indicibus (vol. III p. 1—954).
Et pro norma erant indices Corporis inscriptionum Latinarum, hanc
praecipue ob causam, quod sylloge mea aditum quodammodo parare
debet ut ad ipsa Corporis volumina ita etiam ad indices eorum; sed
interdum ab hac norma recedendum erat. Sylloge mea rebus me-
morabilibus multo magis referta est quam ullum ex Corporis in-
scriptionum voluminibus3 et verendum erat, ne indices mei, si indices
Corporis inscriptionum anxie sequerer, nimium in modum excresce-
rent, verendum erat, ne lectorum animi vel oculi ipsa mole rerum
enumeratarum deterrerentur. Saepe mutavi, saepe coarctavi quae in
chartas conieceram, ratus modum aliquem aptiorem distributionis in-
veniri posse. Et non solum mihi ipse hoc onus corrigendi et refin-
gendi imposui, sed etiam a typotheta ut telam iam contextam reficeret
saepius quam id fieri solet flagitavi, non raro enim post compositas
demum paginas apparebat, parum commodum lectori futurum esse
ordinem institutum. Variis his temptaminibus non solum labor meus
crevit sed etiam impensae a bibliopola in opus faciendae in dies
auctae sunt; quod moneo, ne quis pretium voluminis, quod, nisi
- fallor, etiam nitiditate typorum se commendat, iniquum iudicet.

Plurimum haesitationis attulit index grammaticus (vol. III p. 802
—875); atque iam in eo eram, ut talem indicem plane omitterem,
arbitratus eum parvae utilitatis futurum vel certe non id praestatu-
rum, quod philologi ab eo expectant. In indice enim syllegae in-
scriptionum philologi maxime quaerunt notitiam sermonis vulgaris3
sermonis autem vulgaris sylloge mea imaginem praebet minime
plenam. Ad res memorabiles attendi, cum inscriptiones collegi, non
ad sermonis proprietates vel scribendi errores. Nullam inscriptionem
exclusi propter infantiam scriptoris, sed non magis ullam recepi propter
solam vulgarem dictionem. Omnino in sylloge mea inscriptiones
scriptae ab eruditis et locupletibus numero superant inscriptiones ple·
beiorum. Vetustae quoque linguae exempla nonnulla desunt propter
omissionem de qua supra dixi fragmentorum. Re tamen diutius pon-
derata nolui supprimere quae multo cum labore congesta non minore
labore in ordinem aliquem redegeram, et spero hanc quoque partem
indicum meorum cum fructu adhiberi posse.

